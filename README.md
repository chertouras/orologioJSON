# orologioJSON

Η εφαρμογή αναπτύχθηκε με σκοπό να μπορέσει να εξυπηρετήσει κηδεμόνες , 
γονείς και εκπαιδευτικούς  που ενδιαφέρονται να έχουν πρόσβαση στο ωρολόγιο πρόγραμμα
του σχολείου από το κινητό τους τηλέφωνο (Windows Phone 8.1 και νεώτερο). 
Η συγκεκριμένη έκδοση βασίζεται στο Hub Application Template της Microsoft για το Windows Phone, 
το οποίο αποτελεί και μέρος του Visual Studio 2013, και κάνει χρήση ενός αρχείου δεδομένων JSON. 
Έγιναν αρκετές τροποποιήσεις με σκοπό να σταθεί δυνατή η  προβολή του ωρολογίου προγράμματος 
σε μορφή που να μπορεί να χρησιμοποιηθεί με ευκολία από τους χρήστες.  

Τα δεδομένα του ωρολογίου προγράμματος, βρίσκονται στο αρχείο Datasources/ SampleData.json 
και στη συγκεκριμένη περίπτωση δίνονται ως demo δεδομένα που αφορούν ένα 
ΕΑΕΠ ΔΗΜΟΤΙΚΟ σχολείο 17 τμημάτων. Προφανώς σε κάθε περίπτωση, 
θα πρέπει το εν λόγω αρχείο να προσαρμοστεί στις ανάγκες το κάθε σχολείου ή προσώπου που
θα ήθελε να το χρησιμοποιήσει. Για παράδειγμά ένα κάποιος  κηδεμόνας ενδιαφέρεται να έχει
μόνο το πρόγραμμα του παιδιού του στο κινητό του τηλέφωνο θα πρέπει (όχι υποχρεωτικά) να αφαιρέσει 
προσεκτικά όλες τις γραμμές των τμημάτων που δεν τον αφορούν και να πληκτρολογήσει το πρόγραμμα 
της τάξης που τον ενδιαφέρει επάνω στο έτοιμο πρότυπο. Απαιτείται μεγάλη προσοχή στο να μην αλλοιωθεί 
η μορφή του JSON αρχείου (π.χ. να μην σβηστούν άγκιστρα από λάθος, ενέργεια που θα οδηγήσει στο να
 μείνουν ορφανά άγκιστρα αλλά να αφαιρούνται ολόκληρές ενότητες με προσοχή) γιατί τα αποτελέσματα 
 δεν μπορούν να προβλεφθούν. Σίγουρα όμως, τέτοια προβλήματα στο αρχείο JSON δεν θα επιτρέψουν στην 
 εφαρμογή να λειτουργήσει σωστά. Στην περίπτωση που κάποιος συνάδελφος θα ήθελε να πληκτρολογήσει το 
 σύνολο του προγράμματος θα πρέπει και αυτός με προσοχή να πληκτρολογήσει το πρόγραμμα και να επεκτείνει
 ή να αφαιρέσει αντίστοιχα τμήματα από το JSON αρχείο. Για την τελευταία περίπτωση προτείνεται
 η χρήση της δεύτερης έκδοσης της εφαρμογής που εγκαταλείπει την χρήση του JSON αρχείου και χρησιμοποιεί
 την βάση δεδομένων SQLite , η οποία και περιέχει το σύνολο των δεδομένων (λεπτομέρειες παρέχονται στο 
 αντίστοιχο αρχείο της εφαρμογής που βρίσκεται και αυτή στο Github – από τον Ιούνιο 2016 και μετά).

Στον φάκελο Assets/Daskaloi μπορούν να τοποθετηθούν φωτογραφίες του εκπαιδευτικού προσωπικού ώστε 
να προβάλλονται και οι φωτογραφίες του διδακτικού προσωπικού ενώ τροποποιώντας το αρχείο Package.appxmanifest 
μπορούν να τροποποιηθούν και άλλα στοιχεία του προγράμματος (splash screens , όνομα προγράμματος κλπ).


Προφανώς και σε κάθε περίπτωση θα πρέπει να έχει ο κάθε ενδιαφερόμενος υπόψη του τα εξής: 
1.	Απαιτείται compile της εφαρμογής μέσω του Visual Studio το οποίο πρέπει να περιλαμβάνει και τα Windows Phone εργαλεία. 
Υπάρχουν οι δωρεάν εκδόσεις του Visual Studio που εξυπηρετούν. 
2.	Για εγκατάσταση σε ένα – δύο κινητά , αρκεί αυτά να ξεκλειδωθούν από το Visual Studio 
και να εγκατασταθεί η εφαρμογή μέσω USB. Για την περίπτωση όμως που κάποιο σχολείο ενδιαφέρεται 
να κάνει διαθέσιμο το πρόγραμμα μέσω του Windows Application Store θα πρέπει να γίνουν όλα όσα απαιτούνται
για τη δημοσίευση εφαρμογών στο Windows Store.
Πληροφορίες υπάρχουν στο site της Microsoft (https://developer.microsoft.com/en-us/windows/publish )


**Η εφαρμογή παρουσιάστηκε στο 10ο Πανελλήνιο Συνέδριο Καθηγητών Πληροφορικής που διοργανώθηκε στο Ναύπλιο τον Απρίλιο
του 2016. Μπορείτε να δείτε μια σύντομη περιγραφή της [εδώ] (http://users.sch.gr/chertour/pekapchertouras2016.pdf).**

Άδεια: Δεν υπάρχει κανένας απολύτως περιορισμός στην χρήση, τροποποίηση, και δημοσίευση της εφαρμογής.
Δεν δίνεται καμία εγγύηση και δεν φέρεται καμία ευθύνη από την μεριά μου για τη χρήση της. 

Άδεια (GPL v3.0 του FSF). 

Ελπίζω έστω και ένας συνάδελφος ή γονιός να επωφεληθεί.   

Δημιουργός : 

Κωνσταντίνος Χερτούρας
Διπλωματούχος Σχολής ΗΜΜΥ, Πολυτεχνείο Κρήτης, 1998   
MSc ECE , Imperial College , London, 1999   
MSc Πληροφορική, τμ. ΗΜΜΥ , Πολυτεχνική Σχολή , ΑΠΘ, 2005   
Εκπαιδευτικός Β’Θμιας Εκπαίδευσης , ΕΠΑΛ Ροδόπολης Σερρών   

Ευχαριστίες: 
Ευχαριστώ τους φίλους και συμφοιτητές μου στο Πολυτεχνείο Κρήτης   
Γιάννη Γεωργιάδη (PhD Computer Science,  Imperial College, London)   
και Βλάσιο Τσιάτση  (MSEE, PhD Electrical Engineering, UC Los Angeles)   
για τις πολύτιμες παρατηρήσεις τους. 
